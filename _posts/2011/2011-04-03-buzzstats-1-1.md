---
layout: post
title: BuzzStats 1.1
date: 2011-04-03 21:23:00.000000000 +02:00
published: true
categories:
- pet-projects
tags: []
---

Το παραμελημένο project BuzzStats ζει και βασιλεύει! Έμεινε βέβαια ένα μήνα χωρίς δεδομένα (το έφαγε η μετακόμιση) αλλά επανήλθε.

Μου αρέσει γενικά τα pet projects μου να τα αντιμετωπίζω όπως και τα projects στη δουλειά από άποψη οργάνωσης. Έτσι θα προσπαθήσω και σε αυτό να έχω «εκδόσεις» του BuzzStats και σε κάθε έκδοση να υπάρχει ένα μικρό post στο blog που να παρουσιάζει τι καινούριο υπάρχει στην νέα έκδοση. Ωστόσο δεν υπάρχει χρονοδιάγραμμα για τις εκδόσεις. Έτσι λοιπόν, ξεκινάω αυτή την αρίθμηση από την έκδοση 1.1.

Κάτι ενδιαφέρον είναι μερικά νέα στατιστικά ως προς τις πηγές των άρθρων που επιλέγονται στο Buzz. Ως πηγή εδώ ορίζεται το host της διεύθυνσης του άρθρου (π.χ. www.youtube.com που είναι από τα δημοφιλή). Είναι τρεις πίνακες στην κεντρική σελίδα όπου δείχνουν τις πηγές που μαζεύουν τις περισσότερες ψήφους, τις πηγές από τις οποίες προέρχονται τα περισσότερα άρθρα και ένα είδος μέτρησης δημοφιλίας των πηγών που προκύπτει από το λόγο συνόλου ψήφων προς πλήθους άρθρων.

Αυτή η μέτρηση δημοφιλίας είναι ο τελευταίος πίνακας στην κεντρική σελίδα (προς το παρόν ονομάζεται Αποτελεσματικότητα). Εδώ μπορεί κανείς να δει και το φαινόμενο πηγές με μόλις ένα άρθρο στο Buzz να βρίσκονται ψηλά στη δημοφιλία επειδή εκείνο το άρθρο συγκέντρωσε πάρα πολλές ψήφους. Με την επιλογή «Με τουλάχιστον Ν άρθρα» μπορείτε να ανεβάσετε τον πήχυ και να εμφανίζετε πηγές που συμμετέχουν με κάποιον αριθμό άρθρων και πάνω.

Επίσης το γράφημα από την κεντρική σελίδα έφυγε και πήγε στη δικιά του σελίδα, για να ελαφρύνει λίγο η κεντρική σελίδα.

Τέλος, στα παρασκήνια, μαζί με την ημερομηνία ενός άρθρου που αναφέρει το Βuzz αποθηκεύεται και η ημερομηνία που το BuzzStats αντιλαμβάνεται για πρώτη φορά ένα άρθρο. Αυτή η πληροφορία θα χρησιμεύσει για να βελτιωθεί ο αλγόριθμος που επιλέγει ποια άρθρα πρέπει να ξαναζητήσει από το Buzz.

Αυτά!
